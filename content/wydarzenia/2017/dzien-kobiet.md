---
title: "Dzień Kobiet w Kole Mierzęcice II"
date: 2017-03-09T19:03:14+02:00
draft: false
name: Zarząd Koła
thumbnail: dzien-kobiet-2017.jpg
---

Emeryci z Koła 14 Mierzęcice II Dzień Kobiet świętowali na spotkaniu w dniu 2 marca w swojej siedzibie. Był to bardzo uroczysty wieczór: Przewodniczący Koła – Czesław Banaś złożył wszystkim Paniom życzenia i wręczył wraz z p. Zdzisławem Machurą i Tadeuszem Dyragą czekolady i piękne kwiaty. Nasze Panie otrzymały również życzenia i czekolady od p. Henryka Serwecińskiego, który został wraz z żoną Teresą zaproszony na uroczystość.

Obchody Dnia Kobiet były jednocześnie okazją do podsumowania rocznej działalności Koła. Przewodniczący przypomniał wydarzenia: spotkania i wyjazdy, w których uczestniczyli członkowie w 2016 r. W sposób szczególny podkreślił rolę, jaką pełni w Kole Aleksandra Mamerska – skarbnik i jednocześnie najaktywniejsza osoba w Kole. Złożył jej serdeczne podziękowania za wkład pracy i wręczył dyplom oraz kwiaty. Wszyscy zebrani nagrodzili koleżankę Alę gorącymi brawami.

Podczas spotkania przedstawiono zebranym ofertę wyjazdów i wycieczek planowanych do realizacji w bieżącym roku. Wywiązała się dyskusja na temat wyboru wycieczki.

Wieczór upłynął w miłej atmosferze przy smacznym poczęstunku.

[Zobacz zdjęcia]({{< ref "/galeria/2017/dzien-kobiet/index" >}})
