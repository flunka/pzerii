---
title: "Wycieczka w góry"
date: 2017-08-25T19:03:14+02:00
draft: false
name: Jacek Malikowski
thumbnail: wycieczka-w-gory.jpg
---

Wraz z ostatnią falą letnich upałów, tj. 19 sierpnia członkowie Koła wsparci emerytami z Mierzęcic, Toporowic i Przeczyc-Zakamienia wybrali się do Białego Dunajca na Podhalu. Grupa liczyła 24 uczestników, w tym 10 macierzystych. Została ona ulokowana w Wilii Klimek. Mimo załamania się pogody udało się zrealizować program 7-dniowej wycieczki. Poza bowiem spacerami po miejscowości zakwaterowania i sąsiednim Poroninie, w tym uczestniczenie w niedzielnej mszy w Kościele p. w. św. Marii Magdaleny w Poroninie;

2-krotnie udawano się do Zakopanego na zakupy na Krupówkach, wjeżdżano kolejką na Gubałówkę, wyprawiono do Doliny Strążyskiej i oglądano występy podczas Międzynarodowego Festiwalu Folkloru Ziem Górskich;

ponadto skorzystano z term w Szaflarach;

a także spłynięto przełomem Dunajca na flisackich łodziach ze Sromowców Wyżnych, do Szczawnicy, zwiedzano zamek w Niedzicy oraz Kościół św. Michała Archanioła w Dębnie, wpisany na listę światowego dziedzictwa UNESCO;

również zaopatrzono się w regionalne wyroby na targowicy w Nowym Targu.

W przeddzień powrotu do domów, kierująca wycieczką kol. Czesława Dzierżanowska wspomagana przez kol. Henrykę Kocot zaserwowała uczestnikom grill ze smakowitą swojską kaszanką i serdelkami kiełbasy.

Wycieczka okazała się nader udana, co potwierdziło pełne podziękowań pożegnanie z właścicielkami Willi Klimek.

[Zobacz zdjęcia]({{< ref "/galeria/2017/wycieczka-w-gory/index" >}})

[Rymy Pani Zosi Duda]({{< ref "/wydarzenia/2017/rymy-pani-zosi-duda/index" >}})
