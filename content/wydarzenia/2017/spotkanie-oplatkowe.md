---
title: "Spotkanie opłatkowe"
date: 2017-01-05T19:03:14+02:00
draft: false
name: Zarząd Koła
thumbnail: spotkanie-oplatkowe-2017.jpg
---

Mimo zaśnieżonych dróg i niskiej temperatury otoczenia pierwsze tegoroczne spotkanie emerytów i rencistów cieszyło się sporą frekwencją. W tradycyjnym łamaniu się opłatkiem, połączonym ze składaniem całorocznych życzeń – kultywowanym w Polsce od drugiej połowy XVIII wieku – uczestniczyło 35 członków i sympatyków Koła.

Jak zwykle symbolizowało owo łamanie się opłatkiem czas pojednania. Odwołując się do Biblii, poprzez przełamanie się opłatkiem – czyli cienkim chlebem – powtórzono gest Jezusa Chrystusa z Ostatniej Wieczerzy. Wtedy dzielił się chlebem z Apostołami.

Następnie wręczono legitymacje kolejnym członkom: Annie Pawłowskiej, Ireneuszowi Bańskiemu i Adamowi Szczepańskiemu. Sekretarz Koła kol. Jacek Malikowski nie omieszkał też przekazać garść informacji z grudniowego zebrania w tarnogórskiej siedzibie Zarządu Oddziału Powiatowego.

Po spełnieniu tradycyjnego obrzędu opłatkowego, przystąpiono do konsumpcji, delektując się pieczenią przyrządzoną i dowiezioną z tąpkowickiej karczmy „Rzym”. Nie obyło się także bez wspólnego odśpiewania kilku kolęd i pląsania wieńczącego spotkanie.

[Zobacz zdjęcia]({{< ref "/galeria/2017/spotkanie-oplatkowe/index" >}})
