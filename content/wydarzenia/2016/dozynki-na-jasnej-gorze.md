---
title: "Dożynki na Jasnej Górze"
date: 2016-09-05T19:03:14+02:00
draft: false
name: Zarząd Koła
thumbnail: dozynki-na-jasnej-gorze.jpg
---

Grupa wycieczkowa z koła Mierzęcice II, licząca 23 uczestników w niedzielny ranek 4 września br. udała się do Częstochowy na Ogólnopolskie Dożynki Jasnogórskie.

<!--more-->

Rozpoczęto od zwiedzania bastionu i podziemia św. Rocha. W czasie tegoż, przed Kaplicą Matki Bożej Jasnogórskiej wycieczkowicze mieli zaszczyt spotkać prezydenta RP dr. Andrzeja Dudę, który zezwolił na sfotografowanie się w otoczeniu bp Edwarda Białogłowskiego – delegata Konferencji Episkopatu Polski ds. Krajowego Duszpasterstwa Rolników i Pszczelarzy.

Następnie uczestniczono w mszy z udziałem 50 tysięcy rolników z całego kraju, podczas której złożono i poświęcono chleb oraz wieńce żniwne. Koncelebrował ją prymas Polski ks. abp Wojciech Polak.

Udało się także zwiedzić XXV Krajową Wystawę Rolniczą eksponowaną na deptaku II i III Al. Najświętszej Maryi Panny, pl. Biegańskiego i Miejskiej Galerii Sztuki przy III Al. NMP. W tym m.in. targi nasienne, paszowe i pszczelarskie oraz wystawy: maszyn i narzędzi rolniczych, polskiej nauki rolniczej i drobnego inwentarza.

Ponadto w ramach XVII Dni Europejskiej Kultury Ludowej obchodzonych pod Jasną Górą, obejrzano i wysłuchano występy regionalnych zespołów pieśni i tańca z Nowego Sącza, Bystrzycy i Rybarzowic.

[Zobacz zdjęcia]({{< ref "/galeria/2016/dozynki-na-jasnej-gorze/index" >}})
