---
title: "Pierwsze spotkanie"
date: 2016-02-12T13:21:43+02:00
draft: false
name: Zarząd Koła
thumbnail: pierwsze-spotkanie.JPG
---

W dniu 11 lutego 2016 r. odbyło się zebranie założycielskie Koła Nr 14 Mierzęcice II Polskiego Związku Emerytów, Rencistów i Inwalidów oddziału rejonowego w Tarnowskich Górach. Na zaproszenie p. Czesława Banasia, inicjatora tego przedsięwzięcia, przybyło wielu zainteresowanych mieszkańców sołectwa Mierzęcice II, a także zaproszeni goście z PZERiI: p. Irena Nowak – przewodnicząca Oddziału Rejonowego w Tarnowskich Górach oraz p. Jerzy Przybyłowski – przewodniczący Zarządu Oddziału Okręgowego PZERiI w Katowicach.

<!--more-->

Pierwsze założycielskie spotkanie przebiegało w przyjaznej atmosferze, wyłoniono Zarząd Koła w osobach: Przewodniczący Koła – Czesław Banaś, Zastępca – Ireneusz Łukasik, Sekretarz – Jacek Malikowski, Skarbnik – Aleksandra Mamerska, Członkowie – Bogusława Nowak, Tadeusz Dyraga. Przewodniczący zaproponował plan działań na najbliższy rok tj. propozycje imprez, wycieczek, spotkań i innych przedsięwzięć, które zostały zaakceptowane przez wszystkich obecnych.

Po zakończeniu spotkania p. Czesław Banaś zaprosił wszystkich do obejrzenia filmu Jana Butowskiego ‘Błękitny Generał zaślubił Polskę z Bałtykiem’ w związku z 96 rocznicą zaślubin Polski z morzem (10 lutego 1920 r. w Pucku). Na projekcję filmu przybyli: p. Adam Haller – krewny generała Hallera, Jurajski Szwadron Kawalerii im. Króla Jana III Sobieskiego 20 Pułk Ułanów z Poręby, p. Grażyna Czapla – dyrektor GBP im. Jana Pawła II w Mierzęcicach, zastępca wójta p. A. Cembrzyński oraz mieszkańcy Mierzęcic.

Cieszy nas, iż w sołectwie Mierzęcice II podejmowane są działania służące mieszkańcom.

[Zobacz zdjęcia]({{< ref "/galeria/2016/pierwsze-spotkanie/index" >}})
