---
title: "Dzień Kobiet"
date: 2016-03-04T19:03:14+02:00
draft: true
name: Zarząd Koła
thumbnail: dzien-kobiet-2016.jpg
---

Na kolejnym spotkaniu Koła nr 14, które odbyło się 3 marca br. w koleżeńskim nastroju – aczkolwiek bardziej uroczystym – świętowano Dzień Kobiet.

<!--more-->

Przewodniczący Koła Czesław Banaś – w imieniu swoim oraz Zarządu – złożył licznie przybyłym Paniom serdeczne życzenia, wzniesiono toast i wręczono solenizantkom czekolady oraz piękne róże.

Po oficjalnej części, w przyjaznej atmosferze, omawiano bieżące sprawy Koła i plany na najbliższe miesiące. Pan Banaś przekazał zebranym informację o dotacji przyznanej dla Koła przez Zarząd Wspólnoty Gruntowej ‘Nadzieja’ w Mierzęcicach i omówiono rozdysponowanie tych środków na najpilniejsze potrzeby. Miłym akcentem spotkania był poczęstunek przygotowany i podany przez przedsiębiorcze członkinie Koła: Aleksandrę Mamerską, Czesławę Dzierżanowską i Henrykę Kocot.

Wszystkim gościom miło upływał czas, świętowany Dzień Kobiet był dobrą okazją do pogaduszek w gronie serdecznych znajomych. Zaliczamy tę imprezę do bardzo udanych i czekamy na następne!

[Zobacz zdjęcia]({{< ref "/galeria/2016/dzien-kobiet/index" >}})
